გამარჯობა, მივესალმები თიბისის ტექსკოლას, მქვია გიორგი და დღეს წარმოგიდგენთ ჩემი ფინალური პროექტის პრეზენტაციას, რომელიც გადავწყვიტე, რომ იყოს ახალი ამბების ვებსაიტი.
თანამედროვე ციფრულ ეპოქაში ამ ვებსაიტებმა ინტერნეტი გახადეს ძირითადი წყარო ინფორმაციის მიღებისთვის, განსაკუთრებით უმცროსი თაობისთვის. ჩემი ახალი ამბების ვებსაიტის მთავარი მიზანია, რომ ამომწურავად მიაწოდოს საინტერესო და მნიშვნელოვანი ყოველდღიური ინფორმაცია საიტის მომხმარებლებს. ჩემს ვებსაიტზე მიღებული ინფორმაცია შეიცავს, როგორც პოლიტიკურ, ასევე ეკონომიკურ, სოციალურ, სპორტულ და კულტურულ მოვლენებს. ყოველდღიურად იმდენი ინფორმაცია იქმნება, რომ მკითხველებს უჭირთ რელევანტური და მნიშვნელოვანი ინფორმაციის გამორჩევა, აქედან უმეტესობა დეზინფორმაციადაც ითვლება. მიზნად ვისახავ, რომ ჩემი საიტი არ იქნება ზედმეტი ინფორმაციით გადატვირთული, არამედ იმ ძირითადი ნიუსებით, რომელიც დღევანდელი საზოგადოებისთვის, უპირველესყოვლისა, საინტერესო და ძალზედ მნიშვნელოვანი იქნება.
იმავე მიზნად ვისახავ, რომ ხალხი მიპყრობილი იყოს ჩემს ვებსაიტზე აღმოჩენილი ინფორმაციის მიმართ, დეზაინით და, რაც მთავარია, არანაირი ზედმეტი ასპექტები, რომლებიც პროექტს გადატვირთვის საფრთხეს უქმნის, რაც მომხმარებლებისთვის დამაბნეველი შეიძლება აღმოჩნდეს.  განსაკუთრებით იმ საზოგადოებისთვის, რომლებიც: პოლიტიკით არიან დაინტერესებული, რომლებსაც სჭირდებათ ანალიტიკური მასალები, ბიზნესმენები და ინვესტორები, რომლებიც თვალყურს ადევნებენ ეკონომიკურ სიახლეებს, აკადემიური წრეები - სტუდენტები, მკვლევარები, ლექტორები და, რაც მთავარია, აქტიური ინტერნეტ მომხმარებელი, რომელიც დღეში რამდენჯერმე ამოწმებს სიახლეებს.
როგორც წინაზე ვახსენე, ჩემი ერთ-ერთი მიზანია, რომ არ მოექცეს დღევანდელი საზოგადოება დეზინფორმაციის გარემოცვაში, განსაკუთრებით ჩემს ვებსაიტზე. ამიტომაც, ვეცდები, რომ დავამატო პატარა ნიშნული, რომელიც განსაზღვრავს ინფორმაციის რეალობას, ანუ fact-checking ინდიკატორები. ჩემი ვებსაიტი ასევე იქნება ისტორიული წყაროებით მოცული, რათა, არამარტო ახლადელი თაობა, არამედ მშობლების თაობაც, ბებია-ბაბუების თაობაც იყვნენ მიპყრობილი შემდეგი წყაროებით.
რთულია პროექტის გაშვების მერე, მიღწევებზე ადრე საუბარი, მაგრამ მივიჩნევ, რომ ეს ვებსაიტი გააძლიერებს კრიტიკული აზროვნების კულტურას მკითხველებში,ხელს შეუწყობს დემოკრატიული პროცესების გაძლიერებას და ა.შ. პროექტის წარმატება იზომება არა მხოლოდ ციფრებით, არამედ იმით, თუ რამდენად შეძლებს საზოგადოების ინფორმაციული კულტურის გაუმჯობესებას და ნდობის წონასწორობას მედიის მიმართ.
